<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>显学 | Leseratte</title>
    <meta name="generator" content="VuePress 1.8.2">
    <link rel="icon" href="/favicon.ico">
    <meta name="description" content=" ">
    <meta name="viewport" content="width=device-width,initial-scale=1,user-scalable=no">
    
    <link rel="preload" href="/assets/css/0.styles.f45b1b2d.css" as="style"><link rel="preload" href="/assets/js/app.0de36232.js" as="script"><link rel="preload" href="/assets/js/4.fa8872f1.js" as="script"><link rel="preload" href="/assets/js/1.ae28a798.js" as="script"><link rel="preload" href="/assets/js/271.1d6b4f12.js" as="script"><link rel="prefetch" href="/assets/js/10.055c0c6b.js"><link rel="prefetch" href="/assets/js/100.e860689f.js"><link rel="prefetch" href="/assets/js/101.9fb9acf1.js"><link rel="prefetch" href="/assets/js/102.498e338a.js"><link rel="prefetch" href="/assets/js/103.73a7fc02.js"><link rel="prefetch" href="/assets/js/104.1242ff68.js"><link rel="prefetch" href="/assets/js/105.5aee5473.js"><link rel="prefetch" href="/assets/js/106.a277c310.js"><link rel="prefetch" href="/assets/js/107.c4777954.js"><link rel="prefetch" href="/assets/js/108.b4b047bd.js"><link rel="prefetch" href="/assets/js/109.b68030e7.js"><link rel="prefetch" href="/assets/js/11.d430e2c6.js"><link rel="prefetch" href="/assets/js/110.f169e9f7.js"><link rel="prefetch" href="/assets/js/111.0d71b139.js"><link rel="prefetch" href="/assets/js/112.27abaf32.js"><link rel="prefetch" href="/assets/js/113.fdcc9772.js"><link rel="prefetch" href="/assets/js/114.d446e368.js"><link rel="prefetch" href="/assets/js/115.05e42d1b.js"><link rel="prefetch" href="/assets/js/116.6818b673.js"><link rel="prefetch" href="/assets/js/117.1b7d1c5f.js"><link rel="prefetch" href="/assets/js/118.9cc68321.js"><link rel="prefetch" href="/assets/js/119.2ee25cdd.js"><link rel="prefetch" href="/assets/js/12.70d9d0e6.js"><link rel="prefetch" href="/assets/js/120.2d3649b9.js"><link rel="prefetch" href="/assets/js/121.37fb515a.js"><link rel="prefetch" href="/assets/js/122.b73f6d4e.js"><link rel="prefetch" href="/assets/js/123.453a32a8.js"><link rel="prefetch" href="/assets/js/124.4435e4f1.js"><link rel="prefetch" href="/assets/js/125.7d30eaff.js"><link rel="prefetch" href="/assets/js/126.95422242.js"><link rel="prefetch" href="/assets/js/127.4f9b46b3.js"><link rel="prefetch" href="/assets/js/128.7a435a22.js"><link rel="prefetch" href="/assets/js/129.ea4ff242.js"><link rel="prefetch" href="/assets/js/13.2e511869.js"><link rel="prefetch" href="/assets/js/130.16678420.js"><link rel="prefetch" href="/assets/js/131.5b194fb3.js"><link rel="prefetch" href="/assets/js/132.8666b1ee.js"><link rel="prefetch" href="/assets/js/133.cfd21098.js"><link rel="prefetch" href="/assets/js/134.6447c33a.js"><link rel="prefetch" href="/assets/js/135.5cfced67.js"><link rel="prefetch" href="/assets/js/136.d9b8b562.js"><link rel="prefetch" href="/assets/js/137.556b2db4.js"><link rel="prefetch" href="/assets/js/138.a1e5997d.js"><link rel="prefetch" href="/assets/js/139.678aa8b3.js"><link rel="prefetch" href="/assets/js/14.d60a1394.js"><link rel="prefetch" href="/assets/js/140.5a663154.js"><link rel="prefetch" href="/assets/js/141.28c10a3a.js"><link rel="prefetch" href="/assets/js/142.a105b91e.js"><link rel="prefetch" href="/assets/js/143.d39b04fd.js"><link rel="prefetch" href="/assets/js/144.0ff27e4f.js"><link rel="prefetch" href="/assets/js/145.c9494286.js"><link rel="prefetch" href="/assets/js/146.2bbd39cb.js"><link rel="prefetch" href="/assets/js/147.68cfe469.js"><link rel="prefetch" href="/assets/js/148.e8c4e466.js"><link rel="prefetch" href="/assets/js/149.c3b17453.js"><link rel="prefetch" href="/assets/js/15.24a2a142.js"><link rel="prefetch" href="/assets/js/150.7c09ca1e.js"><link rel="prefetch" href="/assets/js/151.d6521469.js"><link rel="prefetch" href="/assets/js/152.87779706.js"><link rel="prefetch" href="/assets/js/153.542701af.js"><link rel="prefetch" href="/assets/js/154.daf76a5f.js"><link rel="prefetch" href="/assets/js/155.045a4011.js"><link rel="prefetch" href="/assets/js/156.43b3fb38.js"><link rel="prefetch" href="/assets/js/157.fd857363.js"><link rel="prefetch" href="/assets/js/158.3ff1084f.js"><link rel="prefetch" href="/assets/js/159.ce1aff6f.js"><link rel="prefetch" href="/assets/js/16.53846b44.js"><link rel="prefetch" href="/assets/js/160.95ab785f.js"><link rel="prefetch" href="/assets/js/161.8181083e.js"><link rel="prefetch" href="/assets/js/162.8fd52f11.js"><link rel="prefetch" href="/assets/js/163.5ef6efb5.js"><link rel="prefetch" href="/assets/js/164.50bc8fb2.js"><link rel="prefetch" href="/assets/js/165.fe984e4a.js"><link rel="prefetch" href="/assets/js/166.010d978d.js"><link rel="prefetch" href="/assets/js/167.ce15794b.js"><link rel="prefetch" href="/assets/js/168.20ba708d.js"><link rel="prefetch" href="/assets/js/169.47279fb3.js"><link rel="prefetch" href="/assets/js/17.992d0878.js"><link rel="prefetch" href="/assets/js/170.10226425.js"><link rel="prefetch" href="/assets/js/171.e0925f01.js"><link rel="prefetch" href="/assets/js/172.3cbb2614.js"><link rel="prefetch" href="/assets/js/173.6222be49.js"><link rel="prefetch" href="/assets/js/174.06577b12.js"><link rel="prefetch" href="/assets/js/175.b93d7bc7.js"><link rel="prefetch" href="/assets/js/176.ffc5022f.js"><link rel="prefetch" href="/assets/js/177.a65cef65.js"><link rel="prefetch" href="/assets/js/178.3c661ff4.js"><link rel="prefetch" href="/assets/js/179.31100eb4.js"><link rel="prefetch" href="/assets/js/18.2b8f84e8.js"><link rel="prefetch" href="/assets/js/180.4642f199.js"><link rel="prefetch" href="/assets/js/181.10d73ede.js"><link rel="prefetch" href="/assets/js/182.1662d8ee.js"><link rel="prefetch" href="/assets/js/183.25c9e032.js"><link rel="prefetch" href="/assets/js/184.fb39910f.js"><link rel="prefetch" href="/assets/js/185.a540940a.js"><link rel="prefetch" href="/assets/js/186.fc032587.js"><link rel="prefetch" href="/assets/js/187.1327fa62.js"><link rel="prefetch" href="/assets/js/188.36ce9104.js"><link rel="prefetch" href="/assets/js/189.75fd03b9.js"><link rel="prefetch" href="/assets/js/19.69c2bfec.js"><link rel="prefetch" href="/assets/js/190.d670e236.js"><link rel="prefetch" href="/assets/js/191.97e11260.js"><link rel="prefetch" href="/assets/js/192.f5cb5ae0.js"><link rel="prefetch" href="/assets/js/193.76e961ee.js"><link rel="prefetch" href="/assets/js/194.fc43b9f3.js"><link rel="prefetch" href="/assets/js/195.20944ec5.js"><link rel="prefetch" href="/assets/js/196.ec1e33f7.js"><link rel="prefetch" href="/assets/js/197.27a4448e.js"><link rel="prefetch" href="/assets/js/198.7cadd650.js"><link rel="prefetch" href="/assets/js/199.367f92b9.js"><link rel="prefetch" href="/assets/js/20.74712069.js"><link rel="prefetch" href="/assets/js/200.b1e1e295.js"><link rel="prefetch" href="/assets/js/201.fbd747d4.js"><link rel="prefetch" href="/assets/js/202.fe3a1d45.js"><link rel="prefetch" href="/assets/js/203.458dbe71.js"><link rel="prefetch" href="/assets/js/204.7464cf6b.js"><link rel="prefetch" href="/assets/js/205.81b4d9ee.js"><link rel="prefetch" href="/assets/js/206.107231bf.js"><link rel="prefetch" href="/assets/js/207.f450f46d.js"><link rel="prefetch" href="/assets/js/208.86aad904.js"><link rel="prefetch" href="/assets/js/209.a3486fed.js"><link rel="prefetch" href="/assets/js/21.f67d1ad4.js"><link rel="prefetch" href="/assets/js/210.a24358e0.js"><link rel="prefetch" href="/assets/js/211.d8ab301b.js"><link rel="prefetch" href="/assets/js/212.37abbff5.js"><link rel="prefetch" href="/assets/js/213.e0fd7f38.js"><link rel="prefetch" href="/assets/js/214.592059e6.js"><link rel="prefetch" href="/assets/js/215.7fb87c51.js"><link rel="prefetch" href="/assets/js/216.ba6edc3a.js"><link rel="prefetch" href="/assets/js/217.3af3f9f6.js"><link rel="prefetch" href="/assets/js/218.0c8c855b.js"><link rel="prefetch" href="/assets/js/219.cdacbd3b.js"><link rel="prefetch" href="/assets/js/22.6d3543d3.js"><link rel="prefetch" href="/assets/js/220.1e18358f.js"><link rel="prefetch" href="/assets/js/221.dded1f84.js"><link rel="prefetch" href="/assets/js/222.92430903.js"><link rel="prefetch" href="/assets/js/223.72f55b13.js"><link rel="prefetch" href="/assets/js/224.dd1be234.js"><link rel="prefetch" href="/assets/js/225.0c871dce.js"><link rel="prefetch" href="/assets/js/226.cfdd8325.js"><link rel="prefetch" href="/assets/js/227.5b7f7ddd.js"><link rel="prefetch" href="/assets/js/228.110c4366.js"><link rel="prefetch" href="/assets/js/229.fe0142bd.js"><link rel="prefetch" href="/assets/js/23.8519ef78.js"><link rel="prefetch" href="/assets/js/230.7ccff1de.js"><link rel="prefetch" href="/assets/js/231.6717ebc5.js"><link rel="prefetch" href="/assets/js/232.5a788001.js"><link rel="prefetch" href="/assets/js/233.995e73fa.js"><link rel="prefetch" href="/assets/js/234.32e0f8ce.js"><link rel="prefetch" href="/assets/js/235.3432ed82.js"><link rel="prefetch" href="/assets/js/236.a2a15a76.js"><link rel="prefetch" href="/assets/js/237.c41cf00f.js"><link rel="prefetch" href="/assets/js/238.86893e79.js"><link rel="prefetch" href="/assets/js/239.a0dd15d8.js"><link rel="prefetch" href="/assets/js/24.62a6ca4b.js"><link rel="prefetch" href="/assets/js/240.3b8a245f.js"><link rel="prefetch" href="/assets/js/241.9a8c3d93.js"><link rel="prefetch" href="/assets/js/242.6fd360cb.js"><link rel="prefetch" href="/assets/js/243.4faac95e.js"><link rel="prefetch" href="/assets/js/244.2214a822.js"><link rel="prefetch" href="/assets/js/245.453e2ed9.js"><link rel="prefetch" href="/assets/js/246.d8f448a9.js"><link rel="prefetch" href="/assets/js/247.476d9a37.js"><link rel="prefetch" href="/assets/js/248.d53aead3.js"><link rel="prefetch" href="/assets/js/249.1929b508.js"><link rel="prefetch" href="/assets/js/25.9d7a6436.js"><link rel="prefetch" href="/assets/js/250.4f1ae1ea.js"><link rel="prefetch" href="/assets/js/251.e4c3175a.js"><link rel="prefetch" href="/assets/js/252.d1f282d7.js"><link rel="prefetch" href="/assets/js/253.e0596350.js"><link rel="prefetch" href="/assets/js/254.3eb621bf.js"><link rel="prefetch" href="/assets/js/255.f14db3b4.js"><link rel="prefetch" href="/assets/js/256.f72fc1c0.js"><link rel="prefetch" href="/assets/js/257.536a9d37.js"><link rel="prefetch" href="/assets/js/258.a665d5ce.js"><link rel="prefetch" href="/assets/js/259.6452902c.js"><link rel="prefetch" href="/assets/js/26.de9b0541.js"><link rel="prefetch" href="/assets/js/260.b252d6ac.js"><link rel="prefetch" href="/assets/js/261.94866f3e.js"><link rel="prefetch" href="/assets/js/262.92257056.js"><link rel="prefetch" href="/assets/js/263.c6ef5650.js"><link rel="prefetch" href="/assets/js/264.62aec933.js"><link rel="prefetch" href="/assets/js/265.4285670c.js"><link rel="prefetch" href="/assets/js/266.88ba3553.js"><link rel="prefetch" href="/assets/js/267.00c055c8.js"><link rel="prefetch" href="/assets/js/268.5638c0bc.js"><link rel="prefetch" href="/assets/js/269.b71c4a2c.js"><link rel="prefetch" href="/assets/js/27.46809dfb.js"><link rel="prefetch" href="/assets/js/270.27989537.js"><link rel="prefetch" href="/assets/js/272.b36460d2.js"><link rel="prefetch" href="/assets/js/273.90504f25.js"><link rel="prefetch" href="/assets/js/28.ab725063.js"><link rel="prefetch" href="/assets/js/29.16f26952.js"><link rel="prefetch" href="/assets/js/30.a4148563.js"><link rel="prefetch" href="/assets/js/31.367283e3.js"><link rel="prefetch" href="/assets/js/32.ba75f956.js"><link rel="prefetch" href="/assets/js/33.6e63305e.js"><link rel="prefetch" href="/assets/js/34.4358c6bc.js"><link rel="prefetch" href="/assets/js/35.c0648ce4.js"><link rel="prefetch" href="/assets/js/36.1b7dae3a.js"><link rel="prefetch" href="/assets/js/37.be6114dd.js"><link rel="prefetch" href="/assets/js/38.ec4b62e7.js"><link rel="prefetch" href="/assets/js/39.efa7a6a8.js"><link rel="prefetch" href="/assets/js/40.d8484dc7.js"><link rel="prefetch" href="/assets/js/41.65eff8f8.js"><link rel="prefetch" href="/assets/js/42.50494345.js"><link rel="prefetch" href="/assets/js/43.e6ebbdd6.js"><link rel="prefetch" href="/assets/js/44.64df3f20.js"><link rel="prefetch" href="/assets/js/45.d717e66d.js"><link rel="prefetch" href="/assets/js/46.3ee0a652.js"><link rel="prefetch" href="/assets/js/47.4c8df5bb.js"><link rel="prefetch" href="/assets/js/48.eee00244.js"><link rel="prefetch" href="/assets/js/49.f76bf704.js"><link rel="prefetch" href="/assets/js/5.d65c4f84.js"><link rel="prefetch" href="/assets/js/50.671bd4fe.js"><link rel="prefetch" href="/assets/js/51.565f656e.js"><link rel="prefetch" href="/assets/js/52.23a1f9d4.js"><link rel="prefetch" href="/assets/js/53.9714a6f3.js"><link rel="prefetch" href="/assets/js/54.bb3e6b29.js"><link rel="prefetch" href="/assets/js/55.c5ebde9d.js"><link rel="prefetch" href="/assets/js/56.9ed645b4.js"><link rel="prefetch" href="/assets/js/57.4d4b43d1.js"><link rel="prefetch" href="/assets/js/58.74eeb354.js"><link rel="prefetch" href="/assets/js/59.0d8d81c5.js"><link rel="prefetch" href="/assets/js/6.30cc6daf.js"><link rel="prefetch" href="/assets/js/60.adc6c40e.js"><link rel="prefetch" href="/assets/js/61.686fc24f.js"><link rel="prefetch" href="/assets/js/62.57986348.js"><link rel="prefetch" href="/assets/js/63.4aecf99b.js"><link rel="prefetch" href="/assets/js/64.9cf963e9.js"><link rel="prefetch" href="/assets/js/65.f2515674.js"><link rel="prefetch" href="/assets/js/66.2887969c.js"><link rel="prefetch" href="/assets/js/67.710cabca.js"><link rel="prefetch" href="/assets/js/68.b5a9a625.js"><link rel="prefetch" href="/assets/js/69.a7b9e646.js"><link rel="prefetch" href="/assets/js/7.c1b291d5.js"><link rel="prefetch" href="/assets/js/70.c367f682.js"><link rel="prefetch" href="/assets/js/71.566fe87c.js"><link rel="prefetch" href="/assets/js/72.8409a618.js"><link rel="prefetch" href="/assets/js/73.0b4b9906.js"><link rel="prefetch" href="/assets/js/74.94215897.js"><link rel="prefetch" href="/assets/js/75.04477b33.js"><link rel="prefetch" href="/assets/js/76.b9c8d855.js"><link rel="prefetch" href="/assets/js/77.9a16cf54.js"><link rel="prefetch" href="/assets/js/78.59c372be.js"><link rel="prefetch" href="/assets/js/79.ff81ce8c.js"><link rel="prefetch" href="/assets/js/8.308a6459.js"><link rel="prefetch" href="/assets/js/80.f8dca7d7.js"><link rel="prefetch" href="/assets/js/81.eb404156.js"><link rel="prefetch" href="/assets/js/82.ac421da4.js"><link rel="prefetch" href="/assets/js/83.7f9abc5f.js"><link rel="prefetch" href="/assets/js/84.81b16e3b.js"><link rel="prefetch" href="/assets/js/85.57840ef0.js"><link rel="prefetch" href="/assets/js/86.b8977729.js"><link rel="prefetch" href="/assets/js/87.57d9ea11.js"><link rel="prefetch" href="/assets/js/88.c4e177de.js"><link rel="prefetch" href="/assets/js/89.0f7512ba.js"><link rel="prefetch" href="/assets/js/9.67b20bd6.js"><link rel="prefetch" href="/assets/js/90.ca4d26fc.js"><link rel="prefetch" href="/assets/js/91.9f9a4b7c.js"><link rel="prefetch" href="/assets/js/92.976a6df1.js"><link rel="prefetch" href="/assets/js/93.c903bd93.js"><link rel="prefetch" href="/assets/js/94.cdf1c3ac.js"><link rel="prefetch" href="/assets/js/95.ef9e48ca.js"><link rel="prefetch" href="/assets/js/96.d75b7890.js"><link rel="prefetch" href="/assets/js/97.a02d0e9c.js"><link rel="prefetch" href="/assets/js/98.4602ce01.js"><link rel="prefetch" href="/assets/js/99.a65a5be1.js"><link rel="prefetch" href="/assets/js/vendors~flowchart.21b422b9.js">
    <link rel="stylesheet" href="/assets/css/0.styles.f45b1b2d.css">
  </head>
  <body>
    <div id="app" data-server-rendered="true"><div class="theme-container no-sidebar" data-v-1156296a><div data-v-1156296a><div id="loader-wrapper" class="loading-wrapper" data-v-d48f4d20 data-v-1156296a data-v-1156296a><div class="loader-main" data-v-d48f4d20><div data-v-d48f4d20></div><div data-v-d48f4d20></div><div data-v-d48f4d20></div><div data-v-d48f4d20></div></div> <!----> <!----></div> <div class="password-shadow password-wrapper-out" style="display:none;" data-v-4e82dffc data-v-1156296a data-v-1156296a><h3 class="title" data-v-4e82dffc data-v-4e82dffc>Leseratte</h3> <p class="description" data-v-4e82dffc data-v-4e82dffc> </p> <label id="box" class="inputBox" data-v-4e82dffc data-v-4e82dffc><input type="password" value="" data-v-4e82dffc> <span data-v-4e82dffc>Konck! Knock!</span> <button data-v-4e82dffc>OK</button></label> <div class="footer" data-v-4e82dffc data-v-4e82dffc><span data-v-4e82dffc><i class="iconfont reco-theme" data-v-4e82dffc></i> <a target="blank" href="https://vuepress-theme-reco.recoluan.com" data-v-4e82dffc>vuePress-theme-reco</a></span> <span data-v-4e82dffc><i class="iconfont reco-copyright" data-v-4e82dffc></i> <a data-v-4e82dffc><span data-v-4e82dffc>franklinqin0</span>
            
          <span data-v-4e82dffc>2020 - </span>
          2021
        </a></span></div></div> <div class="hide" data-v-1156296a><header class="navbar" data-v-1156296a><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><img src="/favicon.ico" alt="Leseratte" class="logo"> <span class="site-name">Leseratte</span></a> <div class="links"><div class="color-picker"><a class="color-button"><i class="iconfont reco-color"></i></a> <div class="color-picker-menu" style="display:none;"><div class="mode-options"><h4 class="title">Choose mode</h4> <ul class="color-mode-options"><li class="dark">dark</li><li class="auto active">auto</li><li class="light">light</li></ul></div></div></div> <div class="search-box"><i class="iconfont reco-search"></i> <input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link"><i class="iconfont reco-blog"></i>
  Blog
</a></div><div class="nav-item"><a href="/algo/" class="nav-link"><i class="iconfont reco-api"></i>
  Algo
</a></div><div class="nav-item"><a href="/tag/" class="nav-link"><i class="iconfont reco-tag"></i>
  Tag
</a></div><div class="nav-item"><a href="/timeline/" class="nav-link"><i class="iconfont reco-date"></i>
  TimeLine
</a></div><div class="nav-item"><div class="dropdown-wrapper"><a class="dropdown-title"><span class="title"><i class="iconfont reco-message"></i>
      More
    </span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="mailto:1372978422@qq.com?subject=HAHA" class="nav-link external"><i class="iconfont reco-mail"></i>
  Email
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></li><li class="dropdown-item"><!----> <a href="https://github.com/franklinqin0" target="_blank" rel="noopener noreferrer" class="nav-link external"><i class="iconfont reco-github"></i>
  GitHub
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></li><li class="dropdown-item"><!----> <a href="https://www.linkedin.com/in/franklinqin0/" target="_blank" rel="noopener noreferrer" class="nav-link external"><i class="iconfont reco-linkedin"></i>
  LinkedIn
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></li></ul></div></div> <!----></nav></div></header> <div class="sidebar-mask" data-v-1156296a></div> <aside class="sidebar" data-v-1156296a><div class="personal-info-wrapper" data-v-828910c6 data-v-1156296a><img src="/favicon.ico" alt="author-avatar" class="personal-img" data-v-828910c6> <h3 class="name" data-v-828910c6>
    franklinqin0
  </h3> <div class="num" data-v-828910c6><div data-v-828910c6><h3 data-v-828910c6>50</h3> <h6 data-v-828910c6>Articles</h6></div> <div data-v-828910c6><h3 data-v-828910c6>52</h3> <h6 data-v-828910c6>Tags</h6></div></div> <ul class="social-links" data-v-828910c6></ul> <hr data-v-828910c6></div> <nav class="nav-links"><div class="nav-item"><a href="/" class="nav-link"><i class="iconfont reco-blog"></i>
  Blog
</a></div><div class="nav-item"><a href="/algo/" class="nav-link"><i class="iconfont reco-api"></i>
  Algo
</a></div><div class="nav-item"><a href="/tag/" class="nav-link"><i class="iconfont reco-tag"></i>
  Tag
</a></div><div class="nav-item"><a href="/timeline/" class="nav-link"><i class="iconfont reco-date"></i>
  TimeLine
</a></div><div class="nav-item"><div class="dropdown-wrapper"><a class="dropdown-title"><span class="title"><i class="iconfont reco-message"></i>
      More
    </span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="mailto:1372978422@qq.com?subject=HAHA" class="nav-link external"><i class="iconfont reco-mail"></i>
  Email
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></li><li class="dropdown-item"><!----> <a href="https://github.com/franklinqin0" target="_blank" rel="noopener noreferrer" class="nav-link external"><i class="iconfont reco-github"></i>
  GitHub
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></li><li class="dropdown-item"><!----> <a href="https://www.linkedin.com/in/franklinqin0/" target="_blank" rel="noopener noreferrer" class="nav-link external"><i class="iconfont reco-linkedin"></i>
  LinkedIn
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></li></ul></div></div> <!----></nav> <!----> </aside> <div class="password-shadow password-wrapper-in" style="display:none;" data-v-4e82dffc data-v-1156296a><h3 class="title" data-v-4e82dffc data-v-4e82dffc>显学</h3> <!----> <label id="box" class="inputBox" data-v-4e82dffc data-v-4e82dffc><input type="password" value="" data-v-4e82dffc> <span data-v-4e82dffc>Konck! Knock!</span> <button data-v-4e82dffc>OK</button></label> <div class="footer" data-v-4e82dffc data-v-4e82dffc><span data-v-4e82dffc><i class="iconfont reco-theme" data-v-4e82dffc></i> <a target="blank" href="https://vuepress-theme-reco.recoluan.com" data-v-4e82dffc>vuePress-theme-reco</a></span> <span data-v-4e82dffc><i class="iconfont reco-copyright" data-v-4e82dffc></i> <a data-v-4e82dffc><span data-v-4e82dffc>franklinqin0</span>
            
          <span data-v-4e82dffc>2020 - </span>
          2021
        </a></span></div></div> <div data-v-1156296a><main class="page" style="padding-right:0;"><section><div class="page-title"><h1 class="title">显学</h1> <div data-v-1ff7123e><i class="iconfont reco-account" data-v-1ff7123e><span data-v-1ff7123e>韩非子</span></i> <i class="iconfont reco-date" data-v-1ff7123e><span data-v-1ff7123e>2/9/2019</span></i> <!----> <i class="tags iconfont reco-tag" data-v-1ff7123e><span class="tag-item" data-v-1ff7123e>philosophy</span><span class="tag-item" data-v-1ff7123e>中文</span><span class="tag-item" data-v-1ff7123e>copy</span></i></div></div> <div class="theme-reco-content content__default"><p>之前听儒学讲座（少有的勤快呀 😂），看到了韩非子这篇文章，尽管写于两千多年前，且不说观点正误，但逻辑严谨，字字珠玑，实为大才！</p> <p>以下为全文：</p> <div class="custom-block theorem"><p class="title"></p><p>世之显学，儒、墨也。儒之所至，孔丘也。墨之所至，墨翟也。自孔子之死也，有子张之儒，有子思之儒，有颜氏之儒，有孟氏之儒，有漆雕氏之儒，有仲良氏之儒，有孙氏之儒，有乐正氏之儒。自墨子之死也，有相里氏之墨，有相夫氏之墨，有邓陵氏之墨。故孔、墨之后，儒分为八，墨离为三，取舍相反不同，而皆自谓真孔、墨，孔、墨不可复生，将谁使定世之学乎？孔子、墨子俱道尧、舜，而取舍不同，皆自谓真尧、舜，尧、舜不复生，将谁使定儒、墨之诚乎？殷、周七百馀岁，虞、夏二千馀岁，而不能定儒、墨之真；今乃欲审尧、舜之道于三千岁之前，意者其不可必乎！<strong>无参验而必之者，愚也；弗能必而据之者，诬也</strong>。故明据先王，必定尧、舜者，非愚则诬也。愚诬之学，杂反之行，明主弗受也。</p> <p>墨者之葬也，冬日冬服，夏日夏服，桐棺三寸，服丧三月，世主以为俭而礼之。儒者破家而葬，赁子而偿，服丧三年，大毁扶杖，世主以为孝而礼之。夫是墨子之俭，将非孔子之侈也；是孔子之孝，将非墨子之戾也。今孝、戾、侈、俭俱在儒、墨，而上兼礼之。漆雕之议，不色挠，不目逃，行曲则违于臧获，行直则怒于诸侯，世主以为廉而礼之。宋荣子之议，设不斗争，取不随仇，不羞囹圄，见侮不辱，世主以为宽而礼之。夫是漆雕之廉，将非宋荣之恕也；是宋荣之宽，将非漆雕之暴也。今宽、廉、恕、暴俱在二子，人主兼而礼之。自愚诬之学，杂反之辞争，而人主俱听之。故海内之士，<strong>言无定术，行无常议</strong>。夫冰炭不同器而久，寒暑不兼时而至，杂反之学不两立而治。今兼听杂学、缪行、同异之辞，安得无乱乎？听行如此，其于治人，又必然矣。</p> <p>今世之学士语治者，多曰：“与贫穷地，以实无资。”今夫与人相若也，无丰年旁入之利，而独以完给者，非力则俭也。与人相若也，无饥馑、疾疚、祸罪之殃，独以贫穷者，非侈则惰也。侈而惰者贫，而力而俭者富。今上征敛于富人，以布施于贫家，是夺力俭而与侈惰也，而欲索民之疾作而节用，不可得也。</p> <p>今有人于此，义不入危城，不处军旅，不以天下大利易其胫一毛，世主必从而礼之，贵其智而高其行，以为轻物重生之士也。夫上所以陈良田大宅，设爵禄，所以易民死命也。今上尊贵轻物重生之士，而索民之出死而重殉上事，不可得也。藏书策，习谈论，聚徒役，服文学而议说，世主必从而礼之，曰：“敬贤士，先王之道也。”夫吏之所税，耕者也；而上之所养，学士也。耕者则重税，学士则多赏，而索民之疾作而少言谈，不可得也。立节参明，执操不侵，怨言过于耳，必随之以剑，世主必从而礼之，以为自好之士。夫斩首之劳不赏，而家斗之勇尊显，而索民之疾战距敌而无私斗，不可得也。国平则养儒侠，难至则用介士。<strong>所养者非所用，所用者非所养，此所以乱也</strong>。且夫人主于听学也，若是其言，宜布之官而用其身；若非其言，宜去其身而息其端。今以为是也，而弗布于官；以为非也，而不息其端。是而不用，非而不息，乱亡之道也。</p> <p>澹台子羽，君子之容也，仲尼几而取之，与处久而行不称其貌。宰予之辞，雅而文也，仲尼几而取之，与处久而智不充其辩。故孔子曰：“以容取人乎，失之子羽；以言取人乎，失之宰予。”故以仲尼之智而有失实之声。今之新辩，滥乎宰予﹔而世主之听，眩乎仲尼。为悦其言，因任其身，则焉得无失乎？是以魏任孟卯之辩，而有华下之患；赵任马服之辩，而有长平之祸。此二者，任辩之失也。夫视锻锡而察青黄，区冶不能以必剑；水击鹄雁，陆断驹马，则臧获不疑钝利。发齿吻，相形容，伯乐不能以必马；授车就驾，而观其末涂，则臧获不疑驽良。观容服，听辞言，仲尼不能以必士；试之官职，课其功伐，则庸人不疑于愚智。故明主之吏，宰相必起于州部，猛将必发于卒伍。夫有功者必赏，则爵禄厚而愈劝；迁官袭级，则官职大而愈治。夫爵禄大而官职治，王之道也。</p> <p><strong>磐石千里，不可谓富；象人百万，不可谓强</strong>。石非不大，数非不众也，而不可谓富强者，磐石不生粟，象人不可使距敌也。今商官技艺之士，亦不垦而食，是地不垦，与磐石一贯也。儒侠毋军劳，显而荣者，则民不使，与象人同事也。夫知祸磐石象人，而不知祸商官儒侠为不垦之地，不使之民，不知事类者也。</p> <p>故敌国之君王虽说吾义，吾弗入贡而臣；关内之侯虽非吾行，吾必使执禽而朝。是故力多则人朝，力寡则朝于人。故明君务力。夫严家无悍虏，而慈母有败子。吾以此知威势之可以禁暴，而德厚之不足以止乱也。</p> <p>夫圣人之治国，不恃人之为吾善也，而用其不得为非也。恃人之为吾善也，境内不什数﹔用人不得为非，一国可使齐。为治者用众而舍寡，故不务德而务法。夫必恃自直之箭，百世无矢；恃自圜之木，千世无轮矣。自直之箭，自圜之木，百世无有一﹔然而世皆乘车射禽者，何也？隐栝之道用也。虽有不恃隐栝，而有自直之箭，自圜之木，良工弗贵也。何则？乘者非一人，射者非一发也。虽不恃赏罚，而有自善之民，明主弗贵也。何则？国法不可失，而所治非一人也。故有术之君，不随适然之善，而行必然之道。</p> <p>今或谓人曰：“使子必智而寿。”则世必以为狂。夫智，性也；寿，命也。性命者，非所学于人也，而以人之所不能为说人，此世之所以谓之为狂也。谓之不能然，则是谕也。夫以仁义教人，是以智与寿说人也，有度之主弗受也。故善毛廧、西施之美，无益吾面；用脂泽粉黛，则倍其初。言先王之仁义，无益于治；明吾法度，必吾赏罚者，亦国之脂泽粉黛也。故明主急其功而缓其颂，故不道仁义。</p> <p>今巫祝之祝人曰：“使若千秋万岁。”千秋万岁之声聒耳，而一日之寿无征于人，此人之所以简巫祝也。今世儒者之说人主，不善今之所以为治，而语已治之功；不审官法之事，不察奸邪之情，而皆道上古之传誉、先王之成功。儒者饰辞曰：“听吾言，则可以霸王。”此说者之巫祝，有度之主不受也。故明主举实事，去无用，不道仁义者故，不听学者之言。</p> <p>今不知治者必曰：“得民之心。”得民之心而可以为治，则是伊尹、管仲无所用也，将听民而已矣。民智之不可用，犹婴儿之心也。夫婴儿不剔首则复痛，不副痤则寖益。剔首、副痤必一人抱之，慈母治之，然犹啼呼不止，婴儿不知犯其所小苦，致其所大利也。今上急耕田垦草，以厚民产也，而以上为酷；脩刑重罚，以为禁邪也，而以上为严；征赋钱粟，以实仓库，且以救饥馑、备军旅也，而以上为贪；境内必知介而无私解，并力疾斗，所以禽虏也，而以上为暴。此四者，所以治安也，而民不知悦也。夫求圣通之士者，为民知之不足师用。昔禹决江浚河，而民聚瓦石；子产开亩树桑，郑人谤訾。禹利天下，子产存郑，皆以受谤，夫民智之不足用亦明矣。故举士而求贤智，为政而期适民，皆乱之端，未可与为治也。</p></div><p>希望等到对儒家与法家有足够了解后，写一篇对比二家的文章。</p></div></section> <footer class="page-edit"><!----> <!----></footer> <!----> <div class="comments-wrapper"><!----></div> <ul class="side-bar sub-sidebar-wrapper" style="width:0;" data-v-70334359></ul></main> <!----></div></div></div></div><div class="global-ui"><div class="back-to-ceiling" style="right:1rem;bottom:6rem;width:2.5rem;height:2.5rem;border-radius:.25rem;line-height:2.5rem;display:none;" data-v-c6073ba8 data-v-c6073ba8><svg t="1574745035067" viewBox="0 0 1024 1024" version="1.1" xmlns="http://www.w3.org/2000/svg" p-id="5404" class="icon" data-v-c6073ba8><path d="M526.60727968 10.90185116a27.675 27.675 0 0 0-29.21455937 0c-131.36607665 82.28402758-218.69155461 228.01873535-218.69155402 394.07834331a462.20625001 462.20625001 0 0 0 5.36959153 69.94390903c1.00431239 6.55289093-0.34802892 13.13561351-3.76865779 18.80351572-32.63518765 54.11355614-51.75690182 118.55860487-51.7569018 187.94566865a371.06718723 371.06718723 0 0 0 11.50484808 91.98906777c6.53300375 25.50556257 41.68394495 28.14064038 52.69160883 4.22606766 17.37162448-37.73630017 42.14135425-72.50938081 72.80769204-103.21549295 2.18761121 3.04276886 4.15646224 6.24463696 6.40373557 9.22774369a1871.4375 1871.4375 0 0 0 140.04691725 5.34970492 1866.36093723 1866.36093723 0 0 0 140.04691723-5.34970492c2.24727335-2.98310674 4.21612437-6.18497483 6.3937923-9.2178004 30.66633723 30.70611158 55.4360664 65.4791928 72.80769147 103.21549355 11.00766384 23.91457269 46.15860503 21.27949489 52.69160879-4.22606768a371.15156223 371.15156223 0 0 0 11.514792-91.99901164c0-69.36717486-19.13165746-133.82216804-51.75690182-187.92578088-3.42062944-5.66790279-4.76302748-12.26056868-3.76865837-18.80351632a462.20625001 462.20625001 0 0 0 5.36959269-69.943909c-0.00994388-166.08943902-87.32547796-311.81420293-218.6915546-394.09823051zM605.93803103 357.87693858a93.93749974 93.93749974 0 1 1-187.89594924 6.1e-7 93.93749974 93.93749974 0 0 1 187.89594924-6.1e-7z" p-id="5405" data-v-c6073ba8></path><path d="M429.50777625 765.63860547C429.50777625 803.39355007 466.44236686 1000.39046097 512.00932183 1000.39046097c45.56695499 0 82.4922232-197.00623328 82.5015456-234.7518555 0-37.75494459-36.9345906-68.35043303-82.4922232-68.34111062-45.57627738-0.00932239-82.52019037 30.59548842-82.51086798 68.34111062z" p-id="5406" data-v-c6073ba8></path></svg></div></div></div>
    <script src="/assets/js/app.0de36232.js" defer></script><script src="/assets/js/4.fa8872f1.js" defer></script><script src="/assets/js/1.ae28a798.js" defer></script><script src="/assets/js/271.1d6b4f12.js" defer></script>
  </body>
</html>
